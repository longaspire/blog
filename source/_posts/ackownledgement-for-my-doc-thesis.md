---
layout: poem
title: "博士论文 | 致谢"
date: 2018-05-08 15:26:07
category: "文字"
tag:
  - "致谢"
mathjax: false
comments: false
cover_img: /blog/post_cover_images/moon.jpg
cover_img_from_root: true
permalink:
description:
---

<p>
初，余于蜀修计算之术学，习毕，始觉学之浩渺，而复拜于浙滨求是园。窗间过马，历之六载，恳恳悱悱，略有体悟，故表一文，以概所学。忆之昔时，余虽不器，然受教于师长，蒙益于同学，踉之跄之，至今时而小立。余非矫作之徒，惟感怀此恩，喻情造文，以是铭谢。

<p>
吾师陈刚教授，博知鸿才，德识兼具。虽务重少暇，亦常拨冗授业，传道释惑，忱忱数言，使我弟子之辈顿开茅塞，垂教之恩，常铭于心。吾师寿黎但教授，睿智渊学，修业严谨。先生不以余愚钝，诱之谆谆，期之殷殷，言传身教，凝其心血，使余得窥科学之殿堂，乃有今日之寸进。吾师陈珂教授，识人善诱，宽厚谦和。因其材而施其教，悉其惑而解其忧。先生知余之困顿，常衔担虑，教诲之情，无时或忘。余尝游学在外，幸拜吾师陆华教授。陆子不止授业解惑，更教研究之大道，于研孜孜不怠，于究一丝不苟，常施弟子珠玑，当字字推敲苦心孤诣，余由是相形甚惭，耳濡目染，方知细节显文章、微处见大德，每念及此，铭感五内。吾师门固本，有伍赛教授予以点拨，亦获益匪浅。余求学以来，沐浩浩师德、楷楷学风，今学业虽竟，受之训导当裨及一生。

<p>
砥砺岂必多，一壁胜万珉。余有少年英才之益友同力协契。余之长曰王振华、周显锞、朱珠、骆歆远、毛旷、张超、彭湃、顾晓玲等数贤；余之同窗曰赵王军、王俊俏、李梦雯、邝昌浪、唐思、刘博文、何平、庞志飞、陈鸿翔、柴一平、常鹏飞、张之宣、李邦鹏、于志超、陈欣、王凌阳、赵萍、喻影、史飞超、张嘉伟、孔玲玲、俞佳炳、王俊福、陈钦况等数贤。余求索之中屡有不济，兄歆远、湃，姊晓玲，或悉心指引，或相与分忧，此热肠挚助，不胜感激。

<p>
余年十六时，意气风发，咸有不顺，恃之，常效昔贤抒怀抱利器之感；后经大考受挫，始寡欢，欲奋起而历重疾，又寡言，至此判若二人。余每遇彷徨，心潮低抑，欲投笔言弃之时，余父母常良言规劝、宽言相藉，使余反躬自省，愈挫愈起，终不至半途而废、徒增悔恨。余妻静洋，知吾志，亦知吾苦楚，余每及蹙眉踌步、失意落魄之际，当缄然以待，而后从容开释。余寒窗数载，妻持家经营，未有片怨。余有一子既周，皆父母与妻扶持，余亦未有杯水之劳矣。为人子，未尽孝悌而蒙厚爱；为人夫，未问冷暖而得谅恤。落笔至此，涕零感激，亦羞愧难当，书尽辞藻，不足陈情之万一。

<p>
余今年二十又七，为昔时当已立于天地，而今始足稷下未有一绩。然漫漫强健之路，焉得无坎坷羁绊？吾幸得良师益友、至亲佳侣相伴，当信步高歌、谈笑相对。余素仰苏子东坡，读其文，常有小悟，惟据其金句以自勉，曰莫听穿林打叶声，何妨吟啸且徐行。

<p><p><p><p><p><p><p><p>
**门下生 李环**
**如月夜疾书于陋居沉风斋**
