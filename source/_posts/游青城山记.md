---
layout: poem
title: "游青城山记"
date: 2009-10-05 00:41:00
category: "文字"
tag:
  - "游记"
  - "旅行"
mathjax: false
comments: false
cover_img: /blog/post_cover_images/moon.jpg
cover_img_from_root: true
permalink:
---

<p>
青城，古谓之曰丈人，邛崃余脉焉。依岷川雪岭，面天府袤野，木林青翠，四季常青，诸峰环峙，状若城廓，故名之。丹梯千级，曲径通幽，至者皆惊叹，无不挥毫放歌，故誉天下以此。
余居成都数月有余，甚慕其名，奈何术业繁忙，未有隙，寻，终得云游之机，携同游者并十数人，驱车而至，阴雾缭绕，风凝寒袭，虽为申时，仙观奇景，旷人心魄，亦生恣情山野不可不攀顶而尽览山小之意。众人皆兴怀，豪迈倍溢，行步激荡，前山之景、之气、之神化若丝垂，俯仰谈笑，坠落心脾。
山行百余步，渐涌寒意，跌宕暗泽，终晓天幽之名为实。石阶通苍穹，阴翳遮千里，蔽竹齐松，交互参差，势若狂澜，颇有次第。再行百步，汗渗沾衣，更显崎陡之态。
古好游者云，未至上清宫，莫言青城山。今逡巡山麓，鲜有英雄之气，同游者皆诩人杰，当直捣云顶，裕华仙灵。唐李太白诗云“蜀道之难”亦莫过于此，蜷体而行，半晌有余，终现豁然，远观焉，如盘龙卧啸，雄图升腾，忘返其间，未觉天色已暗，尚无居所，乃决意下青城而憩。虽路遥道危，亦为际遇，人生得此，殊无悔意。
山气阴潮，青阶附苔，天光暗蔽，蓬木当道。是时，众人形串链之阵，举灯亢歌，山间虫杂呜鸣，相生相映，此景此境，毕生难忘焉。
翌日，至后山，更觉崎陡之势，怎奈土石崩落，栈道几毁，山封人待不可行也。绕道诸僻途，寻野径而上，泥石沾履亦难行，山行者数人，皆悔而退焉，询诸山人，皆告之前路漫漫，劝余归麓，歧意渐生，停待途中。僵项远观，蔚然深秀，层峦叠嶂，近则见奇石遍布，佳木竞秀，赏此美景，虽退亦无憾。然今至此，怎可效阮籍穷途之哭？放翁有感“山重水复疑无路，柳暗花明又一村”，寻古圣贤之成事，无不逆难而上，乃流芳于世。故柱棍攀石，虽霪雨纷纷，浸衣湿冷，探幽意尤正浓也。
至于归途，余另辟曲径以归，其间草木迥异与它山，不可辩其种属。行愈远则林愈茂，树干直指、枝柯蔽天，水汽泽腾，若雾若霭，人行其间，飘飘然、悠悠然，神与躯离，物我为一，其感不可胜言。隔岸阴森者，尽溪，平望如荠。至一谷，习风阵阵，可闻柏浪松涛，叹自然之神工。登高长啸，弃俗世心耕之犁，忘尘间缤纷海市，云锁极峰、雾隐野境，任风雨肆于体外，而独得心之归宿，终得庄周逍遥之境。
嗟乎！余于是有叹焉，昔有山行者，不得前路而退，不知它途，乃辩诸众人，岂非误人焉？探寻问道，于心于志，不因惘而惑，不因惑而弃。同行皆少年同窗，共破桎梏，实平生之幸也。
归舍，孑然一人，思余之父母，渐生苍凉之意，何时当栖身月下，何日当围坐笑谈？故撰文以勉，己丑年八月望日临川李某惊弦记。
